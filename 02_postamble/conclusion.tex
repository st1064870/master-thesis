\section{Συμπεράσματα }



\subsection{Ιδέες για βελτίωση}

Στην Ενότητα αυτή θα παρουσιάσουμε ορισμένες ιδέες για βελτίωση της βιβλιοθήκης MPCBLAS που υλοποιήσαμε. Στις περισσότερες περιπτώσεις η βιβλιοθήκη ABY στην οποία βασίζεται η MPCBLAS αποτελεί τον περιοριστικό παράγοντα και άρα μια βελτίωση ή προσθήκη στην βιβλιοθήκη ABY συνεπάγεται με μικρές αλλαγές βελτίωση της MPCBLAS.

\subsubsection{Υλοποίηση των BLAS-2 και BLAS-3 υπορουτινών και ολοκλήρωση μιας εύχρηστης βιβλιοθήκης}
Η υλοποίηση των λειτουργιών BLAS-2 και BLAS-3 ήταν εξ' αρχής εκτός των σκοπών αυτής της εργασίας, αφού κύριο μέλημα της ήταν η μελέτη του κλάδου του SMPC ξεκινώντας από τα πρώτα του βήματα και φτάνοντας ως την σύγχρονη βιβλιογραφία, τόσο την θεωρητική όσο και την υλοποιητική και τέλος η προσπάθεια πειραματισμού και εφαρμογής αυτών σε μια καινοτόμα υλοποίηση. Η υλοποίηση σε καμία περίπτωση δεν είναι πλήρης και δεν υπήρχε ο χρόνος για να συμβεί αυτό. Έτσι, η υλοποίηση των BLAS-2 και BLAS-3 υπορουτινών της βιβλιοθήκης είναι το σημαντικότερο κομμάτι του παζλ που λείπει αυτή τη στιγμή από την υλοποίηση για να ολοκληρωθεί και να εξασφαλίσει έτσι πιθανότητες να χρησιμοποιηθεί και σε άλλα πειράματα στην βιβλιογραφία. Σαν επόμενο βήμα από αυτό θα ήταν η δημιουργία διεπαφής/δεσιμάτων (bindings) και σε άλλες γλώσσες προγραμματισμού ή βιβλιοθήκες προκειμένου να γίνει πιο εύχρηστη. Ας μην ξεχνάμε άλλωστε, ότι τα υλοποιητικά παράγωγα της κρυπτογραφίας, στην οποιαδήποτε μορφή τους, καλούνται να παίξουν τον ρόλο του διαφανούς ενδιάμεσου σε έναν χρήστη ή έναν προγραμματιστή, ρόλος που πιστεύουμε ότι ως επί το πλείστον αποτυγχάνουν σε σημαντικό βαθμό να παίξουν και δεν είναι καθόλου εύκολο να επιτύχεις.

\subsubsection{Υλοποίηση αποδοτικότερου αλγορίθμου Κινητής Υποδιαστολής}
Όπως προαναφέραμε η βιβλιοθήκη ABY υποστηρίζει πράξεις κινητής υποδιαστολής μόνο μέσω Boolean κυκλώματος, το οποίο είναι μια υλοποίηση μιας Μονάδας Κινητής Υποδιαστολής σε γλώσσα περιγραφής υλικού (π.χ. Verilog, VHDL κτλ.) η οποία στην συνέχεια έχει μεταφραστεί και μετατραπεί σε κατάλληλη μορφή ώστε να μπορεί να την διαβάσει το ABY με σκοπό να δημιουργήσει το αντίστοιχο Μπερδεμένο Δίκτυο Yao. Είναι προφανές ότι παρά τις τεχνικές επιτάχυνσης των δικτύων αυτών, η πολυπλοκότητα επικοινωνίας τους δεν μπορεί να συγκριθεί με αυτή αντίστοιχων ομομορφικών πρωτοκόλλων που υποστηρίζουν αυτές τις πράξεις \cite{cryptoeprint:2022/322} \cite{alxd1}. Αυτό κυρίως οφείλεται στο ότι η πολυπλοκότητα επικοινωνίας τους εξαρτάται από το βάθος του κυκλώματος που χρησιμοποιούν για να αναπαραστήστουν τον υπολογισμό, όπου στην παρούσα περίπτωση είναι αρκετά μεγάλο. Είναι σημαντικό να αναφέρουμε, ότι υποστήριξη πράξεων κινητής υποδιαστολής που συμορφώνονται σε συγκεκριμένα πρότυπα, όπως για παράδειγμα το IEEE754 \cite{8766229}, δεν είναι μια ιδιαίτερα απλή αλγοριθμική και υλοποιητική διαδικασία \cite{10.5555/1096483} η οποία γίνεται ακόμα δυσκολότερη όταν θέλουμε να υποστηρίξουμε και συναρτήσεις όπως η εύρεση ρίζας ($SQRT$, που χρειάζεται για παράδειγμα στον υπολογισμό του μέτρου ενός διανύσματος στην περίπτωση του BLAS, ή το ημίτονο ($SIN$) που χρησιμοποιείται σε έναν πίνακα περιστροφής. Η διαδικασία γίνεται ακόμα πιο δυσμενής αν αναλογιστούμε τους παράγοντες της ασφάλειας και της αποδοτικότητας που εισάγει ο MPC. Μόλις το 2021 αναπτύχθηκε η πρώτη σουίτα αλγορίθμων που υποστηρίζουν πράξεις κινητής υποδιαστολής καθώς και ένα πλήθος από συναρτήσεις όπως αυτή του ημιτόνου και της ρίζας που αναφέραμε, στην εργασία \cite{cryptoeprint:2022/322} με όνομα SECFLOAT. Η SECFLOAT βασίζεται στον διαμοιρασμό μυστικών και υποστηρίζει πράξεις κινητής υποδιαστολής μέχρι 32-bit με συμόρφωση στο πρότυπο IEE754. Η υλοποίηση αυτής της σουίτας αλγορίθμων θα αύξανε δραματικά την απόδοση του συστήματος μας αφού οι BLAS συναρτήσεις χρησιμοποιούν αποκλειστικά πράξεις κινητής υποδιαστολής. Πιο συγκεκριμένα, οι συγγραφείς της SECFLOAT την σύγκριναν με την απόδοση του ABY σε πράξεις κινητής υποδιαστολής και παρατήρησαν ότι είναι 5-11 φορές γρηγορότερη ανάλογα με την πράξη που επιλέγεται. Ο μοναδικός περιοριστικός παράγοντάς είναι ότι η SECFLOAT έτσι όπως έχει προταθεί στην βιβλιογραφία υποστηρίζει πράξεις μόνο μέχρι 32-bit κάτι που θα επέτρεπε μόνο περίπου το 1/4 μιας βιβλιοθήκης BLAS να βασιστεί σε αυτήν καθώς στα περισσότερα συστήματα τα 32-bit αντιστοιχούν στον τύπου float. Εκτιμούμε όμως ότι οι αλγόριθμοι της SECFLOAT με μικρές αλλαγές μπορούν να υποστηρίξουν πράξεις κινητής υποδιαστολής μέχρι και 64-bit.

\subsubsection{Επέκταση της ABY για SMPC ή χρήση βιβλιοθήκης για υποστήριξη SMPC}
Η βιβλιοθήκη ABY υποστηρίζει μόνο υπολογισμού για πλαίσια του 2PC. Αυτό ίσως αποτελεί έναν περιοριστικό παράγοντα για την βιβλιοθήκη μας. Θα μπορούσαμε να εξετάσουμε να την βασίσουμε σε κάποια άλλη βιβλιοθήκη που να υποστηρίζει εξ'αρχής SMPC πρωτόκολλα. Όπως αναφέρουμε και στο Κεφάλαιο \ref{chapter:SMPC}, πριν την υλοποίηση η προσπάθεια μας για εύρεση κατάλληλης βιβλιοθήκης για SMPC απέβη άκαρπη. Στην υλοποίηση αυτής της ιδέας, παρότι θεωρούμε ότι θα είχε πολύ θετικό αντίκτυπο, κρίνουμε πως είναι ιδιαίτερα δύσκολη διότι είτε θα πρέπει να επεκτείνουμε την βιβλιοθήκη ABY για υποστήριξη SMPC είτε να χρησιμοποιήσουμε κάποια δύσχρηστη βιβλιοθήκη που να υποστηρίζει υπολογισμούς σε αυτό το πλαίσιο όπως η MP-SPDZ \cite{mp-spdz}.

\subsubsection{Επέκταση ή χρήση βιβλιοθήκης με υποστήριξη πρωτοκόλλων ασφαλών ενάντια σε Ενεργητικούς Αντιπάλους}
Η βιβλιοθήκη ABY δεν υποστηρίζει πρωτόκολλα ασφαλή απέναντι σε ενεργητικούς αντιπάλους, παράπονο ενάντια σε παθητικούς αντιπάλους και άρα η παρούσα έκδοση της MPCBLAS δεν υποστηρίζει αυτού του είδους πρωτόκολλα. Στο Κεφάλαιο \ref{chapter:SMPC} μελετήθηκε το πρωτόκολλο SPDZ το οποίο, ως και σήμερα, με παραλλαγές του, αποτελεί από τα πιο αποδοτικά πρωτόκολλα ασφαλή ενάντια σε ενεργητικούς αντιπάλους που έχουν προταθεί στην βιβλιογραφία. Θα μπορούσαμε να επεκτείνουμε την βιβλιοθήκη ABY στο να υλοποιεί το SDPZ και στην συνέχεια να το χρησιμοποιήσουμε στην βιβλιοθήκη MPCBLAS. Η συγκεκριμένη πρόταση γίνεται διότι, παρότι υπάρχουν ορισμένες υλοποιήσεις το SPDZ όπως οι \cite{mp-spdz} \cite{aly2021scale} \cite{FRESCO}, πολλές από αυτές δεν διαθέτουν ιδιαίτερα εύχρηστη διεπαφή για C/C++, όπως η \cite{aly2021scale}, δεν διαθέτουν κατάλληλη τεκμηρίωση της διεπαφής, όπως η \cite{mp-spdz}, ή δεν διαθέτουν διεπαφή για C/C++, όπως η \cite{FRESCO}. Ωστόσο, στην περίπτωση που θέλουμε να επιτύχουμε και υψηλή απόδοση στην βιβλιοθήκη θα πρέπει να διερευνηθεί το κατά πόσο μπορεί η σουίτα αλγορίθμων SECFLOAT να υλοποιηθεί με βάση το SPDZ.